# Viikkoraportti 1

## Aiheen valinta ja aloitus

Ensimmäisellä viikolla suurin osa ajasta kului eri aiheisiin tutustumiseen, mutta päädyin kuitenkin toteuttamaan reitinhakuvaihtoehdon algoritmeilla JPS ja Dijkstra. Dijkstra on aikaisemmilta kursseilta jollain tapaa tuttu esitys, mutta JPS vaatii paneutumista. Aloitusluennolla esiteltiin esimerkkisivustoa, josta voi löytää karttoja reitinhakutehtäviin, ja ne vaikuttivat mielenkiintoisilta. Mielenkiintoisin vaihtoehto materiaaleista oli mielestäni png- muotoiset kaksiväriset kuvatiedostot, jotka esimerkiksi kuvasivat eri kaupunkien kortteleita. Tälläisen tiedoston tuottaminen itsekin on helppoa ja tämä hyödyttänee kehitysvaiheessa ja testauksessa.

Olen pyrkinyt palauttelemaan Dijkstraa mieleen ja tutustumaan Jump Point Search Algoritmiin. Uusi algoritmi vaikuttaa mielenkiintoiselta tuttavuudelta.

Aiheideat osiossa moodlessa painotettiin, että tämän aiheen kohdalla visualisointi on tärkeää toteuttaa heti aluksi, joten aloitin projektin yrittämällä saada aikaiseksi jotain, joka muistuttaisi visuaalista käyttöliittymää. Samalla olen pohtinut mahdollista rakennetta, mutta se ei ole vielä täysin selvä, vaan muodostunee työn edistymisen myötä. Tämä on tällä hetkellä ainakin hyvällä alulla, vaikkakin vielä puutteellinen esitys. Tällä viikolla olen ainakin muistuttanut mieleeni ja oppinut Tkinter moduulin käyttöä.

## Epäselvyyksiä

- [Harabor & Grastien](http://users.cecs.anu.edu.au/~dharabor/data/papers/harabor-grastien-aaai11.pdf) julkaisussa mainitaan, että JPS on nimenomaan tarkoitettu tilanteisiin, jossa verkossa liikkumisen kustannus on vakio solmujen välillä. Mietityttää, onko Dijkstra tarkoitettu vertailtavaksi samassa verkossa, jossa kustannus on vakio.

## Ensi viikolla

- Tarkoitus on saada ohjelma toimimaan ainakin toisella algoritmilla ja kommentoida jo kirjoitettua koodia.
